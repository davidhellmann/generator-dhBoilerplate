Israel tiene una povlasiyon de unos 7.026.000 de habitantes (2006); de eyos, 78,1% son djudios, 15,1% musulmanos, 2,1% kristyános i 1,6% druzos. Estos tres últimos grupos konforman la minoriya arabe yisraeli. En Sisdjordania, la Franja de Gaza i Yerushalayim Oryentala, enel anyo 2001 la povlasion era de 3,3 milyones. Asigún el Ministerio del Interior yisraeli, biven unos 270.000 sitizenos yisraelis en las sivdades i yishuvim en Sisdjordania, i otros 20.000 en Ramat aGolan.
[troca]Istorya

Enel anyo 1948, kuando nasió el muevo payis, la povlasiyon total de Israel era de 914.700 avitantes, 156.000 de eyos goyim. Entre las anyadas de 1948 i 1960, arrivaron al payis unos 1.1 milyones de olim ke fuyeron desde los payises arabos, komo Teman (60.000), Irak (140.000), Siriya (35.000), Libanon (5.000), Tunesia (120.000), Marroko (300.000), Libya (150.000), Iran (200.000) i Arjelia (150.000). Endemas, arrivaron munchos djudios de Evropa, espesialmente de Evropa Sentrala i Evropa Orientala, dempues del Olokósto, los kualos eran una katrena parte de un milyon de personas. En la anyada de los 1990, dempues del ajustamiento de la Union Sovyetika, kaji un milyon de djudios de Rusia, Ukraina i Belarus izieron aliya, endemas de los ke arrivaron desde Arjentina i Uruguay dempues de la krisa ekonomika de anyo 2001.

Linguas de Yisrael
Las linguas prinsipalas avladas en Yisrael inkluyen el ivrit i el arabo, linguas ofisiales de Yisrael. La Lingua inglesa (anglit) tene estatus komo alingua kaji ofisiala en Yisrael i se avla en el komersio i el turismo, endemas de ser ensinyada en las eskuelas i uzada endemas en las universitas i en los midios de komunikasion sosyal komo el djornal Jerusalem Post. El ruso es alingua favlada por kaji 20% de la poblasion de Yisrael, resulto de una vaga de imigrasion de la ex-Union Sovietika enverso Yisrael durante los anyos 90. El arabo no es sólo flavlado por los sivdadanos arabes, ma afilu tambien por munshos djudios ke ivan venir de payises arabos komo Marroko, Irak, Surya, Libya, Bahrein, Teman, Arjelia i Tunesia i lo uzan komo priméra o dosen lingua.
Ay tambien komunidades ke avlan djudeo-arabo, djudeo-espanyol (ladino, ke melda aktualmente), i munchas otras alinguas komo el franses, ahmara, idish i rumano, devido a la diversidad kulturala de Yisrael, una huerte imigrasion durante el syéklo XX, i la presensia de munchas komunidades distintas de relijiosos kristianos, musulmanos i judios.

Relijion en Yisrael
La situasyon de la relijion en Israel ofrese una notable singularita: es el uniko paez del mundo donde la mayor parte de la povlasyon es de relijion djudia. El kristianismo y el islam tambien son sigidos por una emportante kantidad de fyeles. Endemas, egziste tambien otras menorias relijiosas komo los drusos i los Baha'i. Yisrael es un paez kon munshos lugares sagrados de las tres grandes relijiones monoteistas i rekonose la libberta relijiosa, permitiendo a los peregrinos de todo el mundo el liber akseso a los lugares santos.
De akódro kon el Buró Sentral de Estadistikas de Yisrael (2005) el 76,1% de la poblasyon es djudia, el 16,2% musulmana, el 2,1% kristiana i el 1,9% drusa. Un 3,9% de la poblasyon no se klasifika en ninguna relijion [1] [2]
Los arabo israelies, asigun el Buró Sentral de Estadistikas (2005), estan kompuestos por un 82,7% de musulmanos, un 8,4% de drusos i un 8,3% de kristianos.




La Kultura de Israel o Kultura yisraeli, estaba en dezvelopiamiento munsho antes de la fondasyon de la Medinat Yisrael enel anyo 1948. Gran parte de la diversita kultural de Israel prosede de los diferentes orijines kulturales i etnikos de los djudios ke integran el paez. Kon una poblasyon de orijines muy diversos, los olim (muevos inmigrantes djudios al paez) traen elementos kulturales de los sus payises, siendo ansina ke la sosyeta yisraeli es muy rika en la su diversita kultural i aktivita artistika, ke kontribuye a un dezvelopamiento kontinuo de la kultura yisraeli, ke avansa djunto kon los trokos kulturales en todo el mundo. La kultura tambien esta muy relasionada kon la Istorya del Pueblo djudio ke se dezvelopo en formas diferentes durante los sienes de anyos en los ke los djudios se ankontraban en la Galut. La ideolojiya del movimento zionista, a partir de finales del syeklo XIX es, sin duda, de kapital emportansia para komprender la kultura moderna yisraeli. Endemas, las artes son aktivamente promovidas i resiven adjuda del governo.

Musika

La musika yisraeli es muy variada i mistura elementos tanto de musika oksidental komo oryental. Esto tiende a ser muy eklektiko, konteniendo una grande varieta de enfluensias de la Galut i la emportasyon kultural má moderna: kansiones hasidikas, musika pop asyatika i araba, sobre todo por kantadores marrokis, Irakis itemanis, i el hip-hop yisraeli o el heavy metal. Tambien son muy populares los diferentes estilos de musika elektronika.
Yisrael es tambien jenerador de varias orkestas de musika klasika de kategoriya mundial komo la Orkesta Filarmonika de Israel, la Mueva Opera Yisraeli i otras. La Orkesta Filarmonika de Israel se apresenta a lo largo de todo el paez i frekuentemente viasha a otros paezes. La Jerusalem Symphony, la orkesta de la Avtorita de Komunisasyon Yisraeli, tambien se apresenta en otros paezes del mundo. Praktikamente kada munisipio del paez tyene una orkesta. Munshas de estas orkestas resiben la enfluensya de la grande tradisyon en musika klasika de los olim resientemente avenidos de payizes de la antika Union Sovietika.
Israel a sido ganador en tres okasyones el Festival de la Kansyon de Evrovisyon, en 1978, 1979 i 1998.
[troca]Dansa

La dansa popular tradisyonal de Israel es la Hora, orijinalmente una dansa en sirkulo kon orijin en Evropa Oryentala (Rumania i Moldavia). Las dansas folklorikas yisraelis de oy endia son koreografiadas para el esparsimyento, ansina komo rendimiento de grupos de dansa. La dansa folklorika de la poblasyon araba es el Dabka, una dansa de la komunita, a menudo realisada en bodas i otras okasyones festivas, kon diversas versiyones en diferentes puevlos i sivdades.
La Dansa Moderna en Israel es un kampo floresyente, i varios koreografos como el yisraeli Ohad Naharin se konsideran entre los má kriativos aktualmente enel mundo. Famosas kompanyias yisraelis son la Batsheva Dance Company i la Bat-Dor Dance Company, entre otras.
Personas de todo Israel y de munshas otras nasyones asisten al Festival Anual de Dansa en Karmiel, jeneralmente selebrado en Djulio. Selebrado por la prima vez enel anyo 1988, el Festival de Dansa de Karmiel es la mayor selebrasyon de dansa en Israel, kon tres o katro dias i noches de baile sigido, kon 5000 o má bailadores i un karto de milyon de espektadores en la kapital de la Galilea. Iva empesar komo un evento de dansa folklorika yisraeli; oy endia las festividades inkluyen aktuasyones, tayeres, i sesiones de dansas abiertas para una grande varieta de formas de baile i nasyonalitas. El koreografo Yonatan Karmon iva kriar el Festival de Dansa de Karmiel, sigindo kon la tradisyon del Festival Yisraeli Dalia de dansa de Gurit Kadman, ke iva finalisar en los anyos 60.
[troca]Sinema i teatro

Ay un grande interes de la jente por el teatro, i el en Yisrael se pueden desfrutar, desde las traduksiyones de dramas klasikos i kontemporaneos, asta la enterpretasyon de obras de avtores yisraelis. Una de las kompanyias má emportantes esa famosa Habima, fondada enel anyo 1917.
