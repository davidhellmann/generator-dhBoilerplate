Lucille Frances Ryan (Mount Albert, 29 marzo 1968) è un'attrice e cantante neozelandese, è conosciuta soprattutto per il personaggio eponimo della serie televisiva Xena - Principessa guerriera, prodotta dal 1995 al 2001.

Quinta figlia di Frank e di Julie Ryan, Lucy ha iniziato ad appassionarsi al teatro quando inizia la scuola secondaria. Ha studiato lingue straniere all'università di Auckland, per un anno, poi ha lasciato la scuola ed è partita per l'Europa con il suo ragazzo, Garth Lawless, per viaggiare in Germania e in Svizzera. Si sono guadagnati da vivere facendo lavori occasionali e addirittura lavorando presso una compagnia mineraria in Australia.

