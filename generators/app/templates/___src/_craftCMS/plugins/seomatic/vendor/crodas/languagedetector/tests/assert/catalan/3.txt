Segons el càlcul de Gerardo Boto, les galeries fan 23,8 i 23,9 metres de llargada. Dues d'elles presenten deu arcs sobre columnes i capitells dobles, excepte la del mig, que és quàdruple. De les altres dues galeries que acabarien de tancar el claustre de 44 capitells no se'n conserven columnes ni arcs i els capitells reposen directament sobre les bases.[7] Envoltat de pins, oliveres i garrofers,[8] compta amb un petit teulat de ferro que el protegeix de la humitat.[9]
[modifica]

El claustre del Mas del Vent, segons Gerardo Boto, historiador de l'art nascut a Lleó, és d'enormes proporcions. Els capitells superen les mides de qualsevol altre conjunt conegut i els arcs fan 3,21 metres des del fust a la clau.[5][6] Alguns capitells mostren figures humanes i gran nombre d'elements vegetals i animals, sobretot aus, lleons i senglars i monstres, tot i que no hi ha cap motiu religiós.[1][4]

